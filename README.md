# JiveDocumentation

Hier verzamelen we handleidingen en documentatie over Swing Studio en Swing Viewer (Jive). Voor het Dashboard, zie [de afzonderlijke repository](https://github.com/provinciesincijfers/DashboardABF). ABF biedt zelf ook documentatie aan. Er zijn Help-knopjes binnen Studie, en documenten op [de support website](https://support.swing.eu/documenten/Beheerders).

## Algemene doelstelling

Github is een website om samen te werken rond technologie. Deze pagina bestaat enkel voor het beheren van eigen documentatie over het gebruik van Jive en Mosaic (Dashboards). 

De manieren om samen te werken zijn:

* Wijzigingen voorstellen
* Documenten aanmaken
* [Issues aanmaken](https://guides.github.com/features/issues/)

We leggen hieronder uit hoe je Issues kunt maken. Wie zelf wijzigingen wel voorstellen of nieuwe documenten wil toevoegen, kan de [documentatie van Github zelf](https://guides.github.com/) raadplegen of de beheerder contacteren op joost.schouppe@limburg.be. [Hier](https://guides.github.com/features/issues/) lees je wat Github daar zelf over te vertellen heeft.

Issues dienen om een probleem aan te kaarten. In dit geval bijvoorbeeld "er ontbreekt een alinea over dit aspect" of "graag een handleiding over X". Doelpubliek om deze te maken zijn Swing-beheerders. De meldingen worden in principe beheerd door de data-coördinator van de provincies. Het gaat hier enkel over issues in verband met de gedeelde documentatie. Issues over Jive zelf horen [hier](https://github.com/provinciesincijfers/bugsinjive/issues).


## Een account maken
Voor je van start gaat, heb je een account nodig. Die kan je [hier](https://github.com/join) maken.


## Issues doorzoeken
Voor je een Issue post, kan je beter even zoeken of het probleem niet al eerder werd aangekaart. Als je naar [Issues](https://github.com/provinciesincijfers/bugsinjive/issues) gaat, krijg je standaard een overzicht van alle open issues. In het zoekvenster zie je dat dit gegenereerd wordt door de zoekterm "is:issue is:open". Hier kan je een zoekterm toevoegen. Verwijder "is:open" indien je ook wil zoeken in reeds afgesloten Issues.
Je kan op je eigen issues zoeken met "author:JouwNaam", of op issues waar je op hebt gecommentarieerd met de term "commenter:JouwNaam". Een volledig overzicht van zoekmethoden [vind je hier](https://help.github.com/articles/searching-issues-and-pull-requests/).

## Issues maken
Je kan [hier](https://github.com/provinciesincijfers/JiveDocumentation/issues/new) rechtsreeks een Issue aanmaken. 
De tekst van je Issue is geschreven in MarkDown. Dat betekent dat gewone tekst vrij mooi weergegeven wordt, maar ook dat je veel meer lay-out kan weergeven. Een overzicht van veelgebruikte lay-out [vind je hier](https://github.com/adam-p/markdown-here/wiki/Markdown-Cheatsheet). Dat is vooral handig om lange links mooier weer te geven. Afbeeldingen kan je gewoon plakken, bijlagen gewoon slepen. Je krijgt dan een regeltje code te zien. Om te zien hoe je post eruit gaat zien, klik op Preview.


## Gebruik van labels en levensloop van issues
Beheerders kunnen labels toevoegen. Die helpen om op te volgen wat de status is van de melding.


## "Populaire" issues
Als je iets een goed idee vindt, of ergens óók last van hebt, dan kan je je instemming laten blijken door bij de opmerking een smiley uit te kiezen, bijvoorbeeld een duim omhoog.
